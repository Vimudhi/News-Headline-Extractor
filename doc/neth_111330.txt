<title>කෑම පැකට්ටුවේ මිළ ඉහල යාමට බලපෑ තවත් හේතුවක් </title>
<time>2024-03-03</time>
<author></author>
<body>
පොල් මිළ ශීඝ්‍රයෙන් ඉහල යාම ද කෑම පැකැට්ටුවක මිළ ඉහල යාමට හේතුවක් බව සමස්ත ලංකා ආපන ශාලා සහ අවන්හල් හිමියන්ගේ සංගමය පවසනවා.
එම සංගමයේ සභාපති හර්ෂණ රුක්ෂාන් පැවසුවේ රුපියල් 60 සිට 80 ක් වැනි මිළකට පැවති සාමන්‍ය ප්‍රමාණයේ පොල් ගෙඩියක මිළ මේ වන විට රුපියල් 120 සිට 150 දක්වා ඉහළ ගොස් ඇති බවයි
.ව්‍යංජන පිළියෙළ කිරීමේදී පොල් කිරි භාවිතා කිරීම අත්‍යාවශ්‍ය වන අතර පොල් මිළ ඉහල යාම හේතුවෙන් දිවයිනේ බොහොමයක් ආපනා ශාලා හිමියන් දැඩි අසීරු තත්වයකට මුහුණ පා ඇති බව ද සමස්ත ලංකා ආපන ශාලා සහ අවන්හල් හිමියන්ගේ සංගමයේ සභාපති හර්ෂණ රුක්ෂාන් ප්‍රකාශ කළා.
පොල් මිළ ඉහල යාම මත පොල් තෙල් මිළද ඉහල යනු ඇති බව සදහන් කළ සමස්ත ලංකා ආපන ශාලා සහ අවන්හල් හිමියන්ගේ සංගමයේ සභාපති හර්ෂණ පෙන්වා දුන්නේ එළඹෙන උත්සව සමයෙදී පොල් සහ පොල් තෙල් මිළ තවදුරටත් ඉහල යා හැකි බවයි

</body>